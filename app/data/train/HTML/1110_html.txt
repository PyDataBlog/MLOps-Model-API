---
title: "हरियाणा में सभी पार्टियां बहुमत से दूर"
layout: item
category: ["politics"]
date: 2019-10-24T11:42:44.692Z
image: 1571917364691hariyana-jjp-congress-bjp-hung-assembly.jpg
---
<p>नई दिल्ली: हरियाणा चुनाव के नतीजे काफी दिलचस्प हो गए हैं। अब तक के रुझान में भाजपा यहां आगे जरूर चल रही है, लेकिन बहुमत का आंकड़ा उससे दूर है। जबकि कांग्रेस ने जबरदस्त वापसी की है और जेजेपी भी बढ़िया प्रदर्शन कर रही है। ऐसे में बीजेपी को सरकार बनाने के लिए जेजेपी की जरूरत पड़ सकती है। लिहाजा हरियाणा के मुख्यमंत्री मनोहर लाल खट्टर को बीजेपी आलाकमान ने दिल्ली बुलाया है। वहीं कांग्रेस अध्यक्ष सोनिया गांधी ने भी भूपेन्द्र सिंह हुड्डा से बात की है। इस बीच जननायक जनता पार्टी (जेजेपी) की भूमिका काफी अहम हो गई है। जानकारी के मुताबिक प्रदेश के पूर्व मुख्यमंत्री प्रकाश सिंह बादल को भाजपा की ओर से जेजेपी से मध्यस्थता के लिए आगे किया जा सकता है। वहीं यह भी खबर है कि जेजपी  ने सीएम पद की शर्त के साथ कांग्रेस को समर्थन का प्रस्ताव दिया है। हालांकि थोड़ी देर में तस्वीर साफ हो जाएगी कि हरियाणा की जनता ने किस पार्टी को प्रदेश की कमान सौंपने का निर्णय लिया है। राज्य में सोमवार को मतदान हुआ था।</p>
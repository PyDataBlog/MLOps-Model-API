---
title: "प्रधानमंत्री के झूठे वादों में न पड़े: राहुल गाॅधी"
layout: item
category: ["UP"]
date: 2017-02-25T15:33:27.056Z
image: 1488036807055rahul.jpg
---
<p>सुलतानपुर। प्रधानमन्त्री ने देश की जनता को तबाह कर दिया। तमाम झूठे
वादे कर सत्ता में आई केंद्र की सरकार ने देश को काफी पीछे कर दिया। उक्त
उदगार कांग्रेस के राष्ट्रीय उपाध्यक्ष राहुल गाँधी ने एक चुनावी जनसभा
को सम्बोधित करते हुए व्यक्त किया।</p>

<p>   नेशनल इंटर कालेज कादीपुर के मैदान में आयोजित जन सभा को सम्बोधित
करते हुए श्री गांधी ने कहा की देश के प्रधानमंत्री ने विजय माल्या का 12
करोड़ रूपये का कर्ज माफ किया। जबकि देश के किसानो का कोई कर्ज नही माफ
किया। उन्होंने कहा पूर्व प्रधानमंत्री डॉ मनमोहन के समय में किसानो का
70 हजार करोड़ रूपये का कर्ज माफ हुआ था। आज देश के प्रधानमंत्री नरेंद्र
मोदी जी कहते है की उत्तर प्रदेश में सरकार बनने पर किसानो का कर्ज माफ
किया जायेगा। उन्होंने यह भी कहा की केंद्र में भाजपा की सरकार है
नरेंद्र मोदी प्रधानमन्त्री भी है यदि देश के किसानो की चिंता है तो देश
के किसानो का कर्ज क्यों नही माफ करते, इसके लिए उत्तर प्रदेश में भाजपा
की सरकार बनना जरूरी नही है। यह भी प्रधानमन्त्री का झूठ वादा ही है।
भाजपा सरकार को किसानो की चिंता नही है ये उद्योगपतियो की सरकार है। आगे
बोलते हुए राहुल ने कहा की यदि प्रदेश में गठबन्धन की हमारी सरकार बनती
है तो युवाओ को रोजगार दिया जायेगा ,और युवाओ को स्वरोजगार के लिए 20 लाख
तक का लोन भी दिया जायेगा, और किसानो के कर्ज भी माफ किये जायेगे।
देश के प्रधानमन्त्री ने नोट बन्दी कर देश को बदहाल स्थित में पहुंचा
दिया। देश के प्रधानमन्त्री चुनाव जीतने के लिए प्रदेश में लोगो के बीच
नफरत फैला रहे है। उत्तर प्रदेश अमन चैन का प्रदेश है यहाँ पर नफरत नही
फैलाई जा सकती है । प्रदेश की जनता चुनाव में नफरत फैलाने वालो को
मुहतोड़ जबाब देगी।चुनाव बाद प्रदेश में सपा कांग्रेस की सरकार बनने जा
रही है। उन्होंने विधान सभा कादीपुर के कांग्रेस प्रत्याशी डॉ अंगद चैधरी
को जिताने की अपील की।सभा में कांग्रेस के जिलाध्यक्ष कृष्ण कुमार मिश्र,
समाजवादी पार्टी के जिलाध्यक्ष राम सहाय यादव, राम आर्य पाठक, विधायक राम
चन्द्र चैधरी, प्रमोद कुमार मिश्र, सुरेन्द्र प्रताप सिंह आदि कांग्रेसी
नेता एव सपा के पदाधिकारी तथा कार्यकर्ता उपस्थित रहे।</p>
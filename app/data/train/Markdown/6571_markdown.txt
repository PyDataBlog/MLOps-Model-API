---
title:  จุดเน้นของการอธิษฐาน
date:  23/07/2020
---

พระคัมภีร์ตลอดทั้งเล่ม มีการย้ำถึงการอธิษฐานแบบเจาะจง การอธิษฐานไม่ใช่การกล่าวถึงความต้องการของดวงวิญญาณอย่างคลุมเครือ แต่เป็นการทูลขอพระเจ้าอย่างเจาะจง พระเยซูทรงอธิษฐานเจาะจงสำหรับสาวกของพระองค์ อัครทูตเปาโลอธิษฐานเป็นพิเศษสำหรับคริสเตียนชาวเอเฟซัส ชาวฟีลิปปี และชาวโคโสสี ท่านอธิษฐานเพื่อผู้ร่วมงานหนุ่มอย่างเช่นทิโมธี, ทิตัส และ ยอห์น มาระโก

`อ่าน 1ซามูเอล 12:22-24  และ โยบ 16:21 ข้อพระคัมภีร์สองตอนนี้มีอะไรที่เหมือนกัน ทั้งสองตอนบอกเราเกี่ยวกับการอธิษฐานทูลขอเพื่อผู้อื่นอย่างไร`

ทั้งท่าน ซามูเอล และ ท่านโยบ เน้นถึงความต้องการสำหรับความร้อนรน ความรู้สึกจากใจ การทูลขอเพื่อผู้อื่นอย่างเจาะจง ถ้อยคำของท่านซามูเอลค่อนข้างแข็งแรง ท่านร้องทูลว่า “ยิ่งกว่านั้น ส่วนข้าพเจ้าเองขออย่าให้มีวี่แววที่ข้าพเจ้าจะทำบาปต่อพระยาห์เวห์ด้วยการหยุดอธิษฐานเพื่อพวกท่าน” (1 ซามูเอล 12:23) เราเกือบได้ยินเสียงสะท้อนในคำอธิษฐานของท่านซามูเอลในถ้อยคำของท่านโยบ ที่กล่าวว่า “อย่างที่มนุษย์ทำเพื่อเพื่อนบ้านของเขา” (โยบ 16:21) การทูลวิงวอนพระเจ้าเพื่อชาย และหญิง ผู้ยังไม่รู้จักพระคริสต์เป็นงานของเรา

`อ่าน พระธรรม 1 ยอห์น 5:14-16  มีอะไรเกิดขึ้นเมื่อ เมื่อเราทูลขอความกรุณาเพื่อบุคคลอื่นๆ`

เมื่อเราอธิษฐานเพื่อคนอื่น เราได้กลายเป็นช่องทางแห่งพระพรของพระเจ้าแก่พวกเขา พระองค์ทรงเทน้ำแห่งชีวิตจากพระบัลลังก์ของพระองค์ผ่านเราไปยังพวกเขา ซาตานรู้สึกหวั่นไหวเมื่อได้ยินเราอธิษฐานทูลขอเพื่อผู้อื่นด้วยความร้อนรน เอลเลน จี.ไว้ท์. พรรณนาถึงอำนาจแห่งการอธิษฐานด้วยถ้อยคำแห่งความหมายเหล่านี้ว่า “ซาตานไม่สามารถอดทนต่อคู่ปรับที่อ้อนวอนต่อพระเจ้า เพราะเขารู้สึกกลัวเมื่ออยู่ต่อหน้าพระผู้ทรงพลังอำนาจ และทรงศักดิ์ศรียิ่งใหญ่ เมื่อซาตานได้ยินเสียงคำอธิษฐานด้วยความร้อนรน ซาตานทั้งบริวารรู้สึกสั่นสะท้าน” (คำพยานสำหรับคริสตจักร, เล่ม 1, หน้า 346) การอธิษฐานเชื่อมต่อเรากับแหล่งอำนาจของพระเจ้า ในการสงครามสำหรับดวงวิญญาณของชาย และหญิงที่กำจะพินาศ

`อ่าน พระธรรม มัทธิว 18:18, 19 พระคัมภีร์ตอนนี้มีความสัมพันธ์กับการอธิษฐานเพื่อคนอื่นอย่างไร และเหตุใดพระคัมภีร์นี้จึงหนุนใจให้อธิษฐานเพื่อความรอดของคนที่ยังไม่รับเชื่อพระเจ้า`
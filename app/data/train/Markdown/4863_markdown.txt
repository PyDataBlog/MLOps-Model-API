---
title:  கிறிஸ்தவனும் வேலையும்
date:  05/12/2020
---

### இவ்வார ஆராய்ச்சிக்கு:
ஆதி 3:19; உபா 16:15; யாத் 25:10-30:38; கலா 5:22-26; பிர 9:10; 1கொரி 10:31.

> <p>மனன வசனம்</p>
> ஆகையால், எனக்குப் பிரியமான சகோதரரே, கர்த்தருக்குள் நீங் கள் படுகிற பிரயாசம் விருதாவாயிராதென்று அறிந்து, நீங்கள் உறுதிப்பட்டவர்களாயும், அசையாதவர்களாயும், கர்த்தருடைய கிரியையிலே எப்பொழுதும் பெருகுகிறவர்களாயும் இருப்பீர்களாக. 1கொரிந்தியர் 15:58.

தேவனுடைய யோசனையில் உருவான ஒன்று வேலை. பாவத்தின் முன் பிருந்த இலட்சிய உலகத்தில், ஆதாமுக்கும் ஏவாளுக்கும் தோட்டத்தைப் பண் படுத்துகிற வேலையை தேவன் கொடுத்தார். ஆதி 2:15. சிருஷ்டிகருடைய சாய லில் படைக்கப்பட்டவர்கள், அவரைப் போலவே ஆக்கப்பூர்வ வேலைகளிலும் அன்பின் சேவையிலும் ஈடுபடவேண்டியதிருந்தது. அதாவது, விழுந்துபோகாத உலகில், பாவமும் மரணமும் பாடுகளும் இல்லாத ஓர் உலகத்தில்கூட மனி தர்கள் வேலைசெய்ய வேண்டியதிருந்தது.

பாவமில்லாதிருந்த உலகத்திற்குப்பிறகு, இயேசு மீண்டும் வருவதற்கு முன்பு இருக்கிற இந்த ‘இடைப்பட்ட காலத்தில்’, தேவனுடைய ஆசீர்வாதங் களில் ஒன்றாக வேலை இருக்கிறது. யூதர்கள் ஒவ்வொரு பிள்ளைக்கும் ஏதா வது ஒரு தொழில் கற்றுக்கொடுத்தார்கள். மகனுக்கு தொழில் கற்றுக்கொடுக்காத தந்தை, அவனைக் குற்றவாளியாக வளர்க்கிறான் என்றும் சொல்வார்கள். தேவகுமாரனாகிய இயேசு தம் பிதாவின் சித்தப்படி செய்து, ஒரு திறமையான கைவினைஞராக பல வருடங்கள் நேர்மையாக உழைத்தார். மாற்கு 6:3.  அதுவும் ஊழியத்திற்கு அவரைத் தயார்படுத்துகிற பயிற்சியே. ஆக்கில்லா, பிரிஸ்கில் லாளுடன் தங்கியிருந்து ஊழியம்செய்த பவுல் அப்போஸ்தலன் ஒன்றரை வரு டம் கூடாரவேலை செய்தார். ஓய்வுநாள்தோறும் ஜெபாலயங்களில் சம்பா ஷணை பண்ணினார். அப் 18:1-4; 2தெச 3:8-12. வேலைபற்றியும், கிறிஸ்தவக் கல்வியில் அதன் பங்குபற்றியும் இந்த வாரம் பார்ப்போம்.

2020, டிசம்பர் 12 வகுப்புக்காகப் படிக்கவேண்டிய பாடம்
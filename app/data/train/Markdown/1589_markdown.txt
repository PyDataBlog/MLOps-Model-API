---
title:  تفکری فراتر
date:   22/02/2019
---

دام های شیطان، صفحات ۵١۸-۵۳٠، از کتاب جدال عظیم ، نوشته الن جی وایت را مطالعه کنید.

هدف  باب ۱۲ مکاشفه یوحنا پیش از هر چیز این است که اولاً به قوم خدا بگوید که رویدادهای آخر زمان بخشی از نبرد بزرگ میان مسیح و شیطان است. کتاب به ایشان درباره آنچه امروزه با آن مواجه هستند و قرار است به گونهای حتی جدیتردر آینده با آن روبرو شوند - یک دشمن با تجربه و خشمگین - هشدار میدهد. پولس در مورد فعالیت آخر زمان مظهر شرارت به ما هشدار میدهد ... با انواع آیات و نشانهها و معجزات فریبنده  و هر نوع شرارتی که برای محکومین به هلاکت فریبنده است همراه خواهد بود، چون آنها عشق به حقیقت را که میتواند آنان را نجات بخشد قبول نکردند (دوم تسالونیکیان باب ۲ آیات ۹ و ۱۰).

مکاشفه یوحنا ما را برمیانگیزد که آینده را جدی بگیریم و وابستگیمان به خدا را اولویت خود سازیم. از سوی دیگر، مکاشفه یوحنا به ما اطمینان میدهد که اگر چه شیطان دشمنی قوی و باتجربه است، ولی به اندازه کافی برای غلبه بر مسیح قدرتمند نیست (مکاشه یوحنا باب ۱۲ آیه ۸ را ببینید). امید برای قوم خدا تنها میتواند در کسی یافت شود که در گذشته فاتحانه شیطان و نیروهای شریر او را شکست داد. و او وعده داده است همیشه، حتی تا پایان زمان، با پیروان وفادار خود باشد (متی باب ۲۸ آیه ۲۰).

**سوالاتی برای بحث **

`۱- ما ادونتیستهای روز هفتم خود را دارای ویژگیهای بازماندگان آخر زمان میبینیم. چه امتیازی! همچنین چه مسئولیتی. (لوقا باب ۱۲ آیه ۴۸ را ببینید.) چرا با این وجود، ما باید مراقب باشیم و فکر نکنیم که این نقش، نجات شخصی ما را تضمین میکند؟`

`۲- ما بطور کلی، خیلی زیاد در مورد قدرت شیطان سخن میگوییم. این درست است که شیطان موجود قدرتمندی میباشد؛ اما من از خدا ممنونم برای نجات دهندهای توانا که شیطان را از آسمان بیرون راند. ما درباره دشمن خود صحبت میکنیم، درباره او دعا میکنیم،به او فکر میکنیم؛ و او در تصورات ما بزرگتر و بزرگتر میشود. اکنون چرا در مورد عیسی سخن نگوییم؟چرا در مورد قدرت و محبت وی نگوییم؟ شیطان از اینکه ما قدرتش را بزرگ جلوه دهیم، خشنود میشود. عیسی را در قلب خود نگه دارید، در مورد او بیاندیشید و با متشبه شدن به تصویر وی تغییر خواهید یافت. - الن جی. وایت،Ellen G. White, The Advent Review and Sabbath Herald, March 19, 1889.`

`... مسیحیان به چه روشهایی قدرت شیطان را بزرگ جلوه میدهند؟ از سوی دیگر، در انکار نمودن نه تنها حقیقت قدرت شیطان بلکه واقعیت وجودش نیز چه خطراتی وجود دارد؟`
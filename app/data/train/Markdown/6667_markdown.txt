---
title:  Ucwangciso Lwexesha Lesiprofeto
date:  27/02/2020
---

`Funda: Daniyeli 8:13. Kubuzwa ntoni apha, kwaye kusinceda njani ukuba siyiqonde impendulo ekwindima elandelayo?`

Liyintoni ixesha lokuhlwa, kusisa okungama 2,300? Kuqala, kufuneka siqaphele ukuba emva kokuba uDaniyeli eboniswe inkunzi yegusha neyebhokhwe, kwalandela izenzo nomonakalo owabangwa luphondo oluncinane, umbono uyajika ube ngumbuzo kuDaniyeli 8:13. Lo mbuzo ufuna ukwazi kakhulu oko kuza kwenzeka ekupheleni kwexesha lesiprofeto, hayi ngexesha siqhubeka. Ukongeza, ixesha elinjalo alikwazi ukuba liphelele kwixesha lezenzo zophondo oluncinane, kuba isaci umbono siquka yonke into kususela kwinkunzi yegusha kuye kwizenzo zophondo oluncinane. Ngoko ke, eli limele ukuba libe lixesha elide lenkqu yembali.

Kumbuzo othi “ngowomzuzu ongakanani na umbono” (inkunzi yegusha [Medo-Persi], ibhokhwe [Grisi], nophondo oluncinane nezenzo zalo [iRoma, eyobuhedeni neyobupopi]), esinye isidalwa sasezulwini saphendula: “Koda kube kukuhlwa, kusisa, okungamawaka amabini anamakhulu amathathu; yandule ukuhlanjululwa ingcwele”(Dan. 8:14, NKJV). Njengoko sesibonile, eli xesha lide kakhulu kuba isiqalo salo singexesha lobukumkani iMedo-Persi linabe liye kwixesha lweGrisi neRoma yobuhedeni neyobupopi, amawaka eminyaka. Ngokwendlela yokuchaza eyayame kwimbali (jonga Isifundo 1), esi siprofeto semelwe ukubalwa ngokomthetho-siseko esiyimini-ngumnyaka, into ethi okwakuhlwa, kusisa kungama-2,300 kuhambelana nexesha lama-2,300 yeminyaka. Kungenjalo, ama- 2,300 eentsuku ebeya kuba ngaphezulwana nje kweminyaka emithandathu, ixesha elifutshane kakhulu ukuba linganeziganeko zombono. Kungoko umthetho-siseko wemini- ngumnyaka kufuneka usebenzile.

UDaniyeli 8 akasiniki ulwazi lokusivumela ukuba siqale ukuba isiqalelo seli xesha, ebekuya kwenza ukuba sikwazi ukumisa isiphelo salo. Phofu uDaniyeli 9 uyasinika intwana yolwazi (jonga isifundo seveki ezayo).

`Ama-2,300 eminyaka yesi siprofeto ilelona xesha lide lesiprofeto eBhayibhileni. Cinga ngayo: ama-2,300 eminyaka! Lixesha elide elo, ngakumbi xa kuthelekiswa nobude bexesha lokuphila kwethu ngoku. Oku kungahambelani kungasinceda njani ukuba sifunde ukuba nomonde ngoThixo nakokwethu ukulindela ixesha leziganeko zokugqibela?`
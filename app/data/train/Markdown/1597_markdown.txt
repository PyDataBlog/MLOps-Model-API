---
title:  பாபிலோனின் விழுகை
date:   06/02/2020
---

`கேள்வி: கடைசிக்கால பாபிலோனின் விழுகைக்கு அடையாளமாக இருக்கும் பெல்ஷாத் சாருடைய பாபிலோனின் விழுகைபற்றி நாம் என்ன கற்றுக்கொள்ள முடிகிறது? தானி 5:29-31; வெளி 14:8; 16:19; 18:2.`

எவ்வளவுதான் குறைகள் இருந்தாலும் பெல்ஷாத்சார் வாக்குத் தவறவில்லை. தானியேல் சொன்ன விளக்கம் கெட்ட செய்தியாக இருந் தாலும்கூட விளக்கத்தை ஏற்றுக்கொண்டான். தான் உறுதியளித்தபடி தீர்க்கதரிசிக்கு பரிசுகளை வழங்குகிறான். தானியேலுடைய செய்தி உண்மை என்பதைஅவன் உணர்ந்த செயலானது, தானியேலுடைய தேவன் உண்மையானவரென அவன் உணர்ந்ததை எடுத்துக்காட்டியது. முன்பு பரிசுகளை மறுத்த தானியேலும்கூட இப்போது ஏற்றுக்கொள் கிறான். விளக்கம்சொல்வதற்கு இனி அவை தடையாக இருக்காது என்பதும் காரணமாக இருக்கலாம். ஆனால் அந்தச் சூழ்நிலையில் அந்தப் பரிசுகளால் பயனில்லை; சாம்ராஜ்யம் விழ இருந்தது. அப்படி யிருந்தாலும் ஒரு மனிதாபிமானத்திற்காக, தீர்க்கதரிசி அந்தப் பரிசை ஏற்றுக்கொள்கிறான்; ஒரு சில மணி நேரங்களே ராஜ்யத்திற்கு தான் மூன்றாம் அதிபதியாக இருக்கப்போவதையும் அறிந்திருந்தான்.

தீர்க்கதரிசி சொன்னபடி பாபிலோன் விழுகிறது. ராஜாவும் அவ னுடைய அரசவையினரும் குடித்து வெறித்திருந்த நிலையில், சண்டை யில்லாமல்  சடிதியில் பாபிலோன் விழுகிறது. பெர்சியர்கள் கால்வாய் ஒன்றை வெட்டி, ஐபிராத்தைத் திருப்பிவிட்டு, அந்த ஆற்றுப்படுகை வழியாக நகரத்திற்குள் அணிவகுத்துச் சென்றதாக ஹெரோடாடஸ் எனும் வரலாற்றாசிரியர் எழுதுகிறார். அன்று இராத்திரியில் பெல்ஷாத் சார் கொல்லப்பட்டான். அவனுடைய அப்பா நபோனிடஸ் ஏற்கனவே நகரத்தை விட்டு ஓடியிருந்தான்; பின்னர் புதிய ஆட்சியாளர்களிடம்   சரணடைந்தான். எனவே வரலாற்றிலேயே மிகப்பெரிதான சாம் ராஜ்யம் விழுந்தது.; பொன்னான தலையாகிய பாபிலோன் முடிந்தது.

‘தேவனை அறிந்து, அவருடைய சித்தப்படி செய்ய பெல்ஷாத் சாருக்கு பல வாய்ப்புகள் கொடுக்கப்பட்டன. தன்னுடைய தாத்தா நேபு காத்நேச்சார் மனிதர்களிடமிருந்து தள்ளப்பட்டதைக் கண்டிருந்தான். அரசன் அகந்தையோடு தன் அறிவை குறித்து பெருமைபாராட்டியபோது அதைக் கொடுத்தவர் அதை எடுத்ததையும் பார்த்திருந்தான். ராஜா ராஜ் யத்திலிருந்து துரத்தப்பட்டு, வெளியின் மிருகங்களோடு சஞ்சரிக்க விடப்பட்டதையும் கண்டிருந்தான். அந்தப் பாடங்களை அவன் மறந் திருக்கக் கூடாது; ஆனால் கேளிக்கையும்  சுயமகிமையும் மறக்கச்செய் தன. நேபுகாத்நேச்சார்மேல் நியாயத்தீர்ப்பைக் கொண்டுவந்த அதே பாவங்களைச் செய்தான். கிருபையாகக் கொடுக்கப்பட்ட தருணங் களை வீணாக்கினான்; சத்தியத்தை அறியும்படி கொடுக்கப்பட்ட வாய்பப்புகளைப் புறக்கணித்தான்.’ - BE, Apr 25, 1898.

`‘சத்தியத்தை அறிந்துகொள்ள’ என்னென்ன வாய்ப்புகள் கொடுக்கப்பட்டுள்ளன? அறிந்து கொள்ளவேண்டிய அனைத்து சத்தியங்களையும் அறிந்ததாக எப்போது சொல்லமுடியும்?`
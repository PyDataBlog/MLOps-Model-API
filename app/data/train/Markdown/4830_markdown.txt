---
title:  Genadige Schepper
date:   17/02/2021
---

`Lees Jesaja 40. Hoe werkt Jesaja hier Gods genade en macht uit?`

De thema’s van Gods genade en macht zijn hier met elkaar verweven. Ze worden zelfs tot een geheel gemaakt. God heeft beide elementen nodig om zijn volk te verlossen. Hij wil hen redden, omdat Hij genadig is. Hij kan hen redden, omdat Hij machtig is.

- Genade: bemoediging, de komst van de Heer om te bevrijden 
- Macht: heerlijkheid, bestendigheid tegenover menselijke zwakte 
- Genade: het goede nieuws van bevrijding, Herder van zijn volk
- Macht: onvergelijkbare Schepper - Genade: als Schepper, Hij geeft de vermoeiden kracht

Jesaja introduceert Gods macht en superieure wijsheid door zijn heerlijkheid en zijn doorlopende aanwezigheid te beschrijven. Daardoor lijken de aarde en de bewoners nietig. Door de retorische vragen en de levendige vergelijkingen die betrekking hebben op de aarde en haar bestanddelen, lijkt Jesaja’s antwoord sterk op Gods antwoord aan Job (Job 38-41).

`Lees Jesaja 40:18. Wat is het antwoord op de vraag ‘Met wie wil je God vergelijken?’`

Net als bij Job spreekt het antwoord voor zich: met niemand. God is onvergelijkbaar. Jesaja gaat dieper in op zijn vraag en verwijst naar het antwoord dat vele mensen uit de oudheid door hun daden gaven. God kun je vergelijken met een godenbeeld. Daar reageert Jesaja op. Het is al belachelijk om een afgodsbeeld te zien als voorstelling van God. Om er zeker van te zijn dat de mensen het begrijpen, weidt hij ook uit over hoe uniek God is en wijst hij op het onweerlegbare argument dat Hij de heilige Schepper is.

`Lees Jesaja 40:27-28. Hoe laat dit vers de opvattingen zien van de mensen tot wie Jesaja zich richt? In welk opzicht zijn wij schuldig aan een soortgelijke mentaliteit?`

Gods boodschap is bedoeld om de mensen te bemoedigen die dat nodig hebben! Net als bij Job had het lijden hen in verwarring gebracht en ontmoedigd wat betreft Gods karakter. Ga de verzen van vandaag nog eens na. Ze vertellen niet alleen over Gods genade en zijn macht, maar ook over het feit dat Hij de Schepper is. Waarom is het zo belangrijk deze waarheid te erkennen? Waarom versterkt de sabbat dit elke week weer?

`Jesaja 40:27-28 Waar worden we op gewezen?`
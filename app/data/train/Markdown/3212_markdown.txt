---
title:  ការសិក្សាបន្ថែម
date:  04/12/2020
---

ហេតុផល2យ៉ាងបានបង្ហាញអំពីកំហុសនៃវិទ្យាសាស្ត្រអំពីការបកស្រាយរបៀបដែល ជីវិត ចាប់ផ្តើមឡើងនៅលើផែនដី។ ទី1 វិទ្យាសាស្ត្របានសិក្សាអំពីធម្មជាតិ និងច្បាប់ធម្មជាតិ។ ដូច្នេះ ការសិក្សានេះក្រឡេកមើលចម្លើយចេញពីធម្មជាតិ និងច្បាប់ធម្មជាតិតែប៉ុណ្ណោះ។ ទី2 វិទ្យាសាស្ត្រ បាននិយាយថា ច្បាប់ធម្មជាតិត្រូវតែទៀងទាត់ជានិច្ច។ ប៉ុន្តែ គោលគំនិតទាំង2នេះជាគោលគំនិតមិន ត្រឹមត្រូវនោះទេ ទៅលើការបកស្រាយរបៀបដែលជីវិតបានចាប់ផ្តើមឡើង។

សូមក្រឡេកមើលហេតុផលទី1។ ហេតុផលនេះបាននិយាយថា មានបុព្វហេតុធម្មជាតិសម្រាប់ អ្វីៗគ្រប់យ៉ាងដែលកើតឡើងនៅក្នុងធម្មជាតិ។ នោះគឺជាការបកស្រាយដ៏ល្អចំពោះការយល់ដឹងអំពីខ្យល់ ព្យុះ។ ប៉ុន្តែ ការបកស្រាយនេះពុំអាចជួយយើងអោយយល់អំពីខគម្ពីរលោកុប្បត្តិ 1៖1 ដែលចែងថា «កាល ដើមដំបូងឡើយ ព្រះបានបង្កើតផ្ទៃមេឃ និងផែនដី» (លោកុប្បត្តិ 1៖1) បាននោះទេ។ វិទ្យាសាស្ត្របាន និយាយថា ព្រះពុំមានអ្វីពាក់ព័ន្ធជាមួយនឹងការចាប់ផ្តើមនៃជីវិតនោះឡើយ។ ដូច្នេះ តើវិទ្យាសាស្ត្របង្រៀន យើងអំពីជីវិតដែលបានចាប់ផ្តើមឡើងជាមួយនឹងការអស្ចារ្យមកពីព្រះដោយរបៀបណា?

ចុះចំណែកហេតុផលទី2វិញយ៉ាងណាដែរ? ហេតុផលទី2អាចទទួលយកបាន ដរាបណាយើង អានខគម្ពីររ៉ូម 5៖12 «ដែលបាបបានចូលមកក្នុងលោកីយ៍ ដោយសារមនុស្សតែម្នាក់ ហើយក៏មានសេចក្តី ស្លាប់ចូលមកដែរ ដោយសារអំពើបាបនោះជាយ៉ាងណា នោះសេចក្តីស្លាប់បានឆ្លងរាលដាលដល់មនុស្ស គ្រប់គ្នាយ៉ាងនោះដែរ ដ្បិតគ្រប់គ្នាបានធ្វើបាបហើយ»។ ខនេះបង្រៀនយើងអំពីគោលគំនិតមួយថា មាន គ្រាមួយដែលពុំទាន់មានសេចក្តីស្លាប់នៅលើផែនដីនេះនៅឡើយ។ ការបង្រៀននេះបានជំទាស់នឹងអ្វីៗ គ្រប់យ៉ាងដែលវិទ្យាសាស្ត្របង្រៀនយើងសព្វថ្ងៃនេះ។ ការគិតថា ការបង្រៀនរបស់ព្រះគម្ពីរអំពីរបៀប ដែលជីវិតបានចាប់ផ្តើមឡើង និងវិទ្យាសាស្ត្រសម័យថ្មីអោយមានទំនាក់ទំនងជាមួយគ្នាតាមវិធីណាមួយ គឺជារឿងមិនត្រឹមត្រូវ។ ការបង្កើតកំហុសបែបនេះនឹងនាំយើងចេញពីសេចក្តីពិតនៃព្រះគម្ពីរបែរទៅរក គោលគំនិតខុសឆ្គងទាំងឡាយវិញ។

**សំណួរពិភាក្សា**

`1. សូមពិភាក្សាអំពីគោលគំនិតនៃភាពស្រស់ស្អាតនៅក្នុងថ្នាក់។ តើភាពស្រស់ស្អាតគឺជាអ្វី? តើលោកអ្នកដឹងថាភាពស្រស់ស្អាតជាអ្វីបានដោយរបៀបណា? តើការយល់ដឹងរបស់គ្រីស្ទានអំពីភាពស្រស់ស្អាត ខុសពីការយល់ដឹងរបស់អ្នកមិនមែនជាគ្រីស្ទានយ៉ាងដូចម្តេច?`

`2. តើយ៉ាងណាទៅវិញ ប្រសិនបើព្រះយេស៊ូវបានយាងមកផែនដីនេះក្នុងសណ្ឋានជាអ្នកវិទ្យាសាស្ត្រដ៏ឆ្លាត បំផុត នៅពេលដែលទ្រង់យាងមកជាលើកដំបូងនោះ? ឬជាតន្ត្រីករដ៏ចំណានម្នាក់វិញនោះ? ប៉ុន្តែ ទ្រង់ ពុំបានធ្វើដូច្នោះទេ មែនទេ? ទ្រង់បានយាងមកទទួលការបង្ហាត់បង្រៀនក្នុងនាមជាជាងឈើ។ នៅពេល ដែលទ្រង់យាងមកផែនដីនេះ ទ្រង់បានរៀនអំពីរបៀបធ្វើការដោយប្រើឧបករណ៍ និងឈើ ហើយទ្រង់ក៏បានបំពេញព័ន្នកិច្ចរបស់ទ្រង់ក្នុងនាមជាសិស្សដែលស្តាប់បង្គាប់ម្នាក់ផងដែរ។ តើរឿងនេះផ្តល់ការលើក ទឹកចិត្តអ្វីខ្លះដល់យើងក្នុងនាមជាសិស្ស និងជាបុគ្គលិក?`

`3. ព្រះពុំបានសូមអោយគ្រីស្ទានគ្រប់គ្នាអោយបង្រៀននៅក្នុងសាលារៀននោះទេ។ គ្រីស្ទានជាច្រើនបានបង្រៀនតាមការផ្សព្វផ្សាយអំពីព្រះយេស៊ូវជាមួយនឹងអ្នកដទៃ។ ឬពួកគេបង្ហាញអោយអ្នកបានឃើញ ទ្រង់នៅក្នុងជីវិតប្រចាំថ្ងៃរបស់ពួកគេតាមរយៈសកម្មភាព និងអាកប្បកិរិយា។ តើគ្រីស្ទានគួរតែមានទម្លាប់ អ្វីខ្លះ ក្នុងនាមជាសិស្សរបស់ព្រះយេស៊ូវ និងជាគ្រូទៅកាន់អ្នកដទៃនៅលើផែនដីនេះ?`
---
title:  Bibelens opphav og natur
date:  04/04/2020
---

### Bakgrunnsstoff
2 Pet 1,19–21, Tim 3,16–17, 5 Mos 18,18, 2 Mos 17,14, Joh 1,14, Hebr 11,3, Hebr 11,6

> <p>Minnevers</p>
> Derfor takker vi stadig Gud, for da dere fikk overlevert det Guds ord som vi forkynte for dere, tok dere imot det – ikke som menneskeord, men som det Guds ord det i sannhet er. Og dette ordet er virksomt i dere som tror (1 Tess 2,13).

Vårt syn på Skriftens opphav og natur får mye å si for den rollen Bibelen spiller i vårt liv. Vår tolkning av Guds ord formes og påvirkes av vår forståelse av hvordan åpenbaring og inspirasjon foregår. Når vi ønsker å forstå Skriften, må vi la Bibelen bestemme hvordan den skal behandles. Vi kan ikke studere matematikk med de empiriske metodene som anvendes i biologi eller sosiologi. Vi kan ikke studere fysikk med samme redskaper som historie. Og de åndelige sannhetene i Bibelen kan ikke forstås riktig med ateistiske metoder som forutsetter at Gud ikke finnes. Vår tolkning av Skriften må ta hensyn til Guds ords guddommelig-menneskelige natur. For å tolke Skriften riktig må vi komme til Bibelen i tro, ikke med skepsis og tvil.

Denne uken skal vi se på noen trekk ved Bibelens opphav og natur som bør påvirke vår tolkning og forståelse av den.
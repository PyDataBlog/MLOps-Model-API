---
title:  Jezus, apostołowie i Biblia
date:  11/04/2020
---

### Studium bieżącego tygodnia
Mt 4,1-11; 22,37-40; Łk 24,13-35.44-45; 4,25-27; Dz 4,24-26.

> <p>Tekst pamięciowy</p>
> „A On odpowiadając, rzekł: Napisano: Nie samym chlebem żyje człowiek, ale każdym słowem, które pochodzi z ust Bożych” (Mt 4,4).

Niestety, w naszych postmodernistycznych czasach Biblia jest w znacznej mierze ponownie interpretowana w świetle filozofii podważającej zarówno natchnienie Biblii, jak i jej autorytet. W gruncie rzeczy Pismo Święte jest postrzegane jedynie jako zbiór poglądów ludzi żyjących w stosunkowo prymitywnej kulturze, którzy przypuszczalnie nie mogliby zrozumieć świata takiego, w jakim my żyjemy obecnie. Nadprzyrodzony element jest albo znacząco ograniczany, albo całkowicie podważany, co zmienia Biblię w dokument, który — zamiast być Bożym spojrzeniem na człowieka — staje się ludzkim spojrzeniem na Boga. Wskutek tego dla wielu ludzi Pismo Święte stało się właściwie nieważne w czasach darwinowskiego sposobu myślenia i rozkwitu współczesnej filozofii.

Jednak my całkowicie odrzucamy tego rodzaju poglądy. W Nowym Testamencie widzimy natchniony sposób postrzegania całego Pisma Świętego, mianowicie dany nam przez Jezusa i apostołów przykład podejścia do Starego Testamentu, czyli Biblii, jaka istniała w ich czasach. Jak odnosili się oni do ludzi, miejsc i wydarzeń opisanych w Starym Testamencie? Jakie przyjmowali założenia i metody interpretacji? Prześledźmy ich praktykę i sposób rozumowania w przeciwieństwie do błędnych pojęć nienatchnionych ludzi, których założenia prowadzą jedynie do niewiary i zwątpienia w Słowo Boże.
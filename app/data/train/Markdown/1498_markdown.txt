---
title:  අනුවණකම සහ ඥානවන්තකම
date:  02/12/2020
---

`හිතෝපදේශ 1 කියවන්න. සැබෑ ක්රිස්තියානි අධ්යාපනය කුමක් විය යුතුද යන්න පිළිබඳව මෙය අපට උගන්වන්නේ කුමක්ද?`

අනුවණකම සහ ඥානවන්තකම අතර ස්ථිරවූ සංසන්දනයක් ශුද්ධ බයිබලය තුළින් පෙන්වා දෙයි. අනුවණ ලෙස හැසිරීම සහ අනුවණයන් සමඟ ඇසුරු කිරීම පිලිබඳ අන්තරායන් පිළිබඳව හිතෝපදේශ පොත අපට සිහිපත් කර දෙයි. වෙනස ඉතා පැහැදිලිය: දෙවියන්වහන්සේ ආශා කරන්නේ තම සෙනඟ ඥානය සොයමින්, එය අගය කරමින්, එය තුළ පූර්ණ වීමය.

කලාව හා විද්යාව හදාරන ශිෂ්යයින් දැනුම වැඩි කරගැනීමට සහ ඔවුන්ගේ අධ්යයන කටයුතුවල විශිෂ්ටත්වය පසුපස යෑමට ඔවුන්ගේ හැකියාවන් භාවිතයේ යොදවති. මෙම ශික්ෂාවන්හි ගුරුවරුන්ද එළෙසම කරති. දැනුම සහ හැකියාව හේතුකොටගෙන අපට කලාත්මක සුවිශේෂී දස්කමක් හා විද්යානුකූල වූ විශාල ඉදිරි පියවරක් ගැනීමට හැකි වන්නට පුළුවන.

ක්රිස්තියානි දෘෂ්ටි කෝණයකින් බලනා කල, කලාව හා විද්යාව තුළ දැනුම මඟින් හොඳ සහ නරක අතරද, යහපත සහ අයහපත අතරද, සත්යය සහ වරද අතරද ඇති වෙනස දැනගැනීම කෙරෙහි එය සම්බන්ධ කර නොගන්නේ නම් එයින් අදහස් කරන්නේ කුමක්ද? නිදසුනක් වශයෙන්, යමෙකු විසින් කළ යුතුව ඇති සියල්ල වන්නේ අපූර්ව වූ කුසලතා හා දක්ෂතා තිබීම සදාචාරාත්මක හෝ ඉතා අවංක වූ දැහැමි දිවියකට සමාන නොවන බව දැකීම සඳහා ලෝකයේ අග්රගණයේ කලාකරුවන් ලෙස සැලකෙන ඇතැම් අයගේ ජීවිත ගැන මඳක් කියවා බැලීම වේ. යමෙකු හට තර්ක කළ හැකි දෙයක් වන්නේ, සමූහ විනාශය සඳහා ජීව විද්යාත්මක හෝ රසායනික අවි නිර්මාණය කිරීමේ කාර්යයට සම්බන්ධිත ශ්රේෂ්ඨ විද්යාඥයින් උසස් අධ්යාපනය ලැබූ, සුවිශේෂී කුසලතාවයන්ගෙන් යුත් අය විය හැකි නමුත්, ඔවුන්ගේ කාර්යයේ ඵලය කුමක් වන්නේද? යන්නයි. පෙර සඳහන් කළ පරිදි, නියතවශයෙන්ම දැනුම, එය තුළම පැවතීම යහපත් වූ දෙයක් නොවෙයි.

`හිතෝපදේශ 1: 7 කියවන්න. සැබෑ ක්රිස්තියානි අධ්යාපනයේ වැදගත් වන්නේ කුමක්ද යන්න ගැන මෙම පාඨයෙන් හෙළි වන්නේ කෙසේද?`

`එක් නොබෙල් ත්යාගලාභියෙකුද, අදේවවාදියෙකුද වූ විශ්වය සහ එහි ඇති භෞතික බලයන් පිළිබඳව අධ්යයනය කරනා මිනිසෙක් විසින් මෙසේ ලියන්නට විය: “විශ්වය වඩා තේරුම් ගත හැකි ලෙස පෙනෙන තරමට එය වඩා අර්ථ විරහිත ලෙසද පෙනෙන්නට වෙයි.” දැනුම, එය තුළම පැවතීම මඟින් එය අර්ථ විරහිත වනවා පමණක් නොව, ඊටත් වඩා යහපත්ව හඳුනා නොගත් වැරදි වලටද තුඩු දෙන්නේ කෙසේද යන්න ගැන මින් අපට කිව යුත්තේ කුමක්ද?`
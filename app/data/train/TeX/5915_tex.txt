Praca miała przynieść odpowiedź na pytanie: ,,\textit{czy zastosowanie wzorców projektowych może wpłynąć negatywnie na czas wykonania programu}''? Dzięki wnioskom zawartym w poprzednim rozdziale należy stwierdzić, że ,,\textit{zastosowanie wzorców projektowych wpływa negatywnie na czas wykonania programu}'', ale nie jest to na tyle istotne, aby nie stosować wzorców projektowych w programowaniu.

Celem pracy było przygotowanie implementacji wybranych wzorców projektowych w językach \textit{Java} oraz \textit{Python} oraz stwierdzenie, czy czas wykonania programu z użyciem wzorca jest krótszy, czy dłuższy od czasu wykonania programu który tego wzorca nie implementuje. Kolejne zagadnienie, które poruszono w pracy, to porównanie czasów wykonania programów implementujących tę samą funkcjonalność, czyli szukano odpowiedzi, który z języków jest bardziej efektywny w kontekście tej pracy.

Za najbardziej reprezentatywne wzorce, na potrzeby tej pracy, uznano wzorce konstrukcyjne, czyli takie które w sposób bezpośredni lub pośredni tworzą obiekty. Programowanie obiektowe, to tworzenie obiektów i operacje na nich, więc uznano ten rodzaj wzorców za najbardziej odpowiedni.

Postawione cele zostały osiągnięte dzięki implementacji wybranych wzorców oraz zmierzeniu czasów wykonania programów, a następnie uśrednieniu wyników. Wyniki poddano interpretacji. Na ich podstawie można wywnioskować, że użycie wzorca ma negatywny wpływ na czas wykonania programu, a użycie języka skryptowego w niektórych przypadkach jest efektywniejsze niż użycie jednego z języków kompilowanych.

Lista korzyści która niesie za sobą korzystanie z wzorców jest długa, ale nie można popadać w totalną euforię. Nie każde wykorzystanie wzorca jest uzasadnione. Podobnie z językami programowania, nie w każdym przypadku język skryptowy okaże się bardziej efektywny, więc należy pamiętać, aby dostosowywać technologię do problemu.

Używanie wzorców projektowych nie jest łatwe i na pewno wielu programistów popełni wiele błędów na początkowym etapie nauki. Nie warto się jednak poddawać i dążyć do samodoskonalenia.

Podsumowując. Na podstawie przeprowadzonych badań oraz wyników zawartych w pracy możemy stwierdzić, że użycie wzorców projektowych może mieć negatywny wpływ na czas wykonania programu jak również języki skryptowe mogą być efektywniejsze od języków kompilowanych.

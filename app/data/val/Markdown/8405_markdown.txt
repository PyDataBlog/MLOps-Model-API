---
title:  Od Sjevera i Juga do Divote
date:   14/03/2020
---

> <p></p>
> “Od umnika neki će pasti, da se prokušaju, probrani, čisti do vremena svršetka, jer još nije došlo određeno vrijeme.” (Daniel 11,35)

### Biblijski tekstovi:
Daniel 11; Daniel 8,3-8.20-22; Izaija 46,9.10; Daniel 8,9.23; Matej 27,33-50.

Na početku ovog izazovnog poglavlja treba naglasiti nekoliko pojedinosti. Prvo, Daniel 11 podudara se s prethodnim općim pregledom proročanstava u Knjizi proroka Daniela. Kao i u 2., 7., 8. i 9. poglavlju, proročka poruka proteže se od vremena proroka do vremena svršetka. Drugo, spominje se smjenjivanje svjetskih sila koje često ugnjetavaju Božji narod. Treće, sretan kraj vrhunac je svakog proročanstva. U 2. poglavlju kamen uništava kip; u 7. poglavlju Sin Čovječji prima kraljevstvo; u 8. i 9. poglavlju čisti se nebesko Svetište zahvaljujući Mesijinoj službi.

Prema tome, 11. poglavlje obuhvaća tri osnovne pojedinosti. Prvo, počinje izvještajem o perzijskim kraljevima i govori o njihovim sudbinama i vremenu svršetka, kada kralj Sjevera napada Božju Svetu goru. Drugo, opisan je niz bitaka između kralja Sjevera i kralja Juga i njihov utjecaj na Božji narod. Treće, završava sretnim krajem kada se kralj Sjevera suočava sa smrću kraj “Svete gore Divote” (Daniel 11,45). Ovakav pozitivan završetak označava kraj zla i uspostavljanje Božjeg vječnog kraljevstva.

**Oikos: Ovog tjedna čitamo iz knjige Ellen G. White, Velika borba, Znaci vremena, 2010., poglavlje 27**
